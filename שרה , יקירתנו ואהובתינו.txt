*שרה* , יקירתנו ואהובתינו
כמעט שנה חלפה בלעדייך, והכאב אינו מרפה...

נותרו רק הזכרונות  והם עמוק בתוכנו, בלבנו פנימה, וגם כשאינך כאן את איתנו בדרך זו או אחרת.
מתגעגע אני אלייך, שרה אהובתי רעייתי,שרה אמינו, אחיותינו , חמותינו, גיסתנו , סבתינו , דודה שלנו וחברה יקרה שלנו.

ידעת לאהוב, ידעת לצחוק, ידעת לתת, ידעת לעזור, ידעת לבשל ולפנק, לארח בחמימות ,פתחת את ליבך לכולם. אנחנו כאן עדיין לא מבינים למה ?
קשה להבין ולקבל את רוע הגזרה, איך בזמן כל כך קצר זה קרה.. לא נותר לנו אלא הכאב הגדול והחלל שהשארת אחרייך .

כולנו מחבקים אותך ומתפללים שהזמן ירפא את הכאב הבלתי נתפס הזה. 
את תצפי בכולנו מלמעלה בחיוך והמון אהבה.

החיים נמשכים והם חזקים מהכל...וכל אחד ימשיך לצעוד במסלול החיים לצד הזכרונות והתמונות שמלווים אותנו ביום יום.

כולנו , המשפחה והחברים ממשיכים הלאה בחיים , איש איש ודרכו להתמודד עם חסרונך.
והחיים של כולם נעים בין הכאב, והעצב  לבין השמחות הקטנות והגדולות כאחד.
לכל אחד כאן , יש משהו ממך...  וזו המתנה שהשארת לנו.

תודה על טוב לבך, על האהבה שהענקת לנו, על החברות, על הנתינה, על רוחב הלב שאפיין אותך, על מה שהיית.
וגם כשאינך כאן האהבה עדיין עוטפת אותך בחום, מחבקת אותך בעוז, ונוגעת בך.

*אזכור אותך תמיד
נזכור אותך כולנו, נאהב ולא נשכח.*
